Ett måste varje jul! Jag gör en stor omelett, receptet kan halveras!

**10 p**
* 3 msk vetemjöl
* 1 l mjölk
* 8 ägg
* Salt
* Vitpeppar


**Till Stuvning:**
* 2 burkar vit sparris
* 5 dl grädde
* 3 msk vetemjöl
* salt
* vitpeppar


**Omelett:**
* Sätt ugnen på 200 grader.
* Vispa ut mjöl i mjölk och låt koka upp under omrörning. Passa så den inte bränns! Låt mjölken svalna.
* Vispa sönder äggen och rör ner i mjölken. Smaka av med salt och peppar.
* Smörj en ugnsfast form och häll i smeten. 
* Grädda mitt i ugnen i ca 30 minuter.

**Stuvning:**
* Vispa ut mjöl i grädden och låt sakta koka upp under omrörning. Häll i lite av sparris spadet. Smaka av med salt och peppar. Tillsätt sparrisen i bitar.
* När omeletten är klar hälls stuvningen över den.
